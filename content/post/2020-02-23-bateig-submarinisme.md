---
title: Bateig Submarinisme
subtitle: Primer busseig!
date: 2020-02-23
tags: ["bateig"]
---

Hola, amics,

El passat **9 de juny de 2019** vaig començar la meva aventura en el món del busseig. Fins al moment, només havia practicat tubeig recreatiu (snorkel) d’una manera senzilla. 

Després d’entusiasmar-me amb l’Eduard (pare de l’escola Mireia de Barcelona) em vaig animar a provar un ‘bateig de submarinisme’. 

Aquest, consistia a submergir-se amb un equip complet conformat per un de lleuger (màscara, tub, aletes i vestit isotèrmic de neoprè) més un de pesat (ampolla, regulador, xaleco ó jacket BSD) i cinturó de ploms. 

L’aventura, consistia a bussejar, deixant-me guiar per l’Àngels, instructora del centre de busseig Poseidón del Port Pelegrí a Calella de Palafrugell.

Bé doncs, l’experiència va resultar del més gratificant i espectacular possible. Respirar sota l’aigua mitjançant un regulador que et subministra una mescla de gas que imita l’aire, que es troba comprimit a una ampolla d’acer que carregues a l’esquena i que no et pesa perquè estàs flotant entre aigües amb una sensació d’ingravidesa absoluta, és espectacular, curiós.

Superats els nervis inicials, vaig poder relaxar-me i gaudir bussejant més de mitja hora a una profunditat d’entre 5 i 10 metres. La sensació d’ingravidesa que et dóna estar ‘passejant’ pel medi aquàtic és collonuda. Per primera vegada vaig poder estar entre peixos de manera continuada. Van ser Sards i Salpes, però al final va aparèixer fins i tot una Sèpia! Fantàstic!, mai havia vist una Sèpia bellugant-se pel seu medi natural de manera tan clara. Preciós.

Així doncs, amics, companys, quedi escrit aquest record fantàstic que em va dur a decidir-me uns dies després a treure’m el curs bàsic de submarinisme recreatiu. Aquest, vindria assolit al CIB (Club Immersió Biologia) de la UB, i del qual m’agradarà escriure’n un extens article en properes pàgines.

Deixo recollit en aquesta pàgina algunes fotografies d’aquell bonic dia. Fins a properes Bombolles!

{{< gallery caption-effect="fade" >}}
  {{< figure thumb="-thumb" link="/img/bateig_01.jpg" >}}
  {{< figure thumb="-thumb" link="/img/bateig_02.jpg" >}}
  {{< figure thumb="-thumb" link="/img/bateig_03.jpg" >}}
  {{< figure thumb="-thumb" link="/img/bateig_04.jpg" >}}
  {{< figure thumb="-thumb" link="/img/bateig_05.jpg" >}}
  {{< figure thumb="-thumb" link="/img/bateig_06.jpg" >}}
{{< /gallery >}}